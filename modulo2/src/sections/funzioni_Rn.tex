\section{Funzioni in $\mathbb{R}^n$}
Per definire le funzione abbiamo bisogni di definire gli intorni di un punto. 
In $\mathbb{R}^1$ abbiamo definito gli intorni sferici di un punto, mentre in 
$\mathbb{R}^n$ li definiamo come segue:
\dfn{
	Dato un \textbf{centro} $x \in \mathbb{R}^n$ e un \textbf{raggio} $r > 0$ 
    poniamo 
	\begin{equation*}
		\mathcal{B}(x, r) = \{y \in \mathbb{R}^n \; | \; \lVert y - x 
        \rVert < r\}
	\end{equation*}
	$\mathcal{B}$ si chiama \textbf{disco di centro $\mathbf{x}$ e raggio 
    $\mathbf{r}$}
}
In pratica sarebbe l'insieme di punti che hanno distanza da $x$ minore o uguale 
a $r$. Se ci spostiamo un attimo in $\mathbb{R}^2$ e proviamo a prendere 
$x = (0, 0)$ e $r > 0$:
\begin{equation*}
	\mathcal{B}((0, 0), r) = \{(x, y) \in \mathbb{R}^2 \; | \; \lVert (x, y) - 
    \underline{0} \rVert < r\}
\end{equation*}
Se si espande la definizione di norma si può notare che la condizione di 
appartenenza a questo insieme è:
\begin{equation*}
	\sqrt{x^2 + y^2} < r
\end{equation*}
Che corrisponde a tutti i punti contenuti in una circonferenza di raggio $r$ 
con centro nell'origine. Facendo invece lo stesso ragionamento ma con un punto 
$x = (x_0, y_0)$ generico si arriva alla condizione:
\begin{equation*}
	\sqrt{(x - x_0)^2 + (y - y_0)^2} < r
\end{equation*}
Dove anche questa volta l'equazione è una circonferenza di raggio $r$ ma con 
il centro spostato in $(x_0, y_0)$.

\dfn{
	Il \textbf{grafico} di $f: A \to \mathbb{R}^q$ con $A \subseteq 
    \mathbb{R}^m$ è:
	\begin{equation*}
		\text{Graf}(f) = \{(x, f(x)) \in A\times \mathbb{R}^q\}
	\end{equation*}
}

\subsection{Funzioni scalari, affini, radiali e cilindriche}
Esistono vari tipi di funzioni in $\mathbb{R}^n$. In particolare quelle che 
hanno codomino $\mathbb{R}^1$ sono dette \textbf{funzioni scalari} in quanto 
appunto restituiscono uno scalare. Più precisamente:
\dfn{
	Una funzione scalare è del tipo $f: A \to \mathbb{R}$ dove $A \subseteq 
    \mathbb{R}^n$.
}
Esempio: $f: \mathbb{R}^2 \to \mathbb{R}$ dove $f(x, y) = x^2 + y^2 = \lVert 
(x, y) \rVert ^2$. Se riprendiamo la definizione di grafico risulta che:
\begin{equation*}
	\text{Graf}(f) = \{(x, y, x^2 + y^2) \; | \; x, y \in \mathbb{R}^2\}
\end{equation*}
Si può notare che $(x, y, x^2 + y^2) \in \mathbb{R}^3$. Se lo intersechiamo con 
il piano $\pi = \{(0, y, z) \; | \; y, z \in \mathbb{R}\}$ il grafico diventa:
\begin{equation*}
	\text{Graf}(f) \medcap \pi = \{(0, y, y^2) \; | \; y \in \mathbb{R}^2\}
\end{equation*}
Che corrisponde all'insieme descritto dalle equazioni:
\begin{equation*}
	\begin{cases}
		x = 0\\
		z = y^2
	\end{cases}
\end{equation*}
Che non è altro che una parabola. %(DA FARE IL GRAFICO)
Se riscriviamo il nostro punto $(x, y)$ in coordinate polari e ricalcoliamo il 
valore della funzione:
\begin{equation*}
    f(x, y) = f(r\cos{x}, r\sin{x}) = r^2\cos^2(x) + r^2\sin^2(x) = r^2(
    \cos^2(x) + \sin^2(x)) = r^2
\end{equation*}
Prendendo ora $\pi_\theta = \{(r\cos{\theta}, r\sin\theta, z) | r \geq 0, z \in 
\mathbb{R}\}$ e lo interseco con il grafico di $f$:
\begin{equation*}
	\text{Graf}(f) \medcap \pi_\theta = \{(r\cos{\theta}, r\sin\theta, r^2) \; 
    | \; r \geq 0\}
\end{equation*}
%(aggiungere foto GRAFICO)

Un ulteriore esempio sono le \textbf{funzionni radiali}:
\dfn{
	Una fuzione si dice \textbf{radiale} se è esprimibile nella forma:
	\begin{equation*}
		f: \mathbb{R}^2 \to \mathbb{R} \quad f(x, y) = g(\lVert (x, y) \rVert)
	\end{equation*}
	Con $g$ funzione \textit{opportuna}\footnote{In questo caso con funzione 
    opportuna si intende una funzione sufficientemente regolare. Non siamo 
    andati troppo nei dettagli in questo caso quindi riporto quello detto dal 
    prof.} definita in $g:[0, +\infty[ \to \mathbb{R}$
}
Queste funzioni sono molto particolare perché il loro grafico è dato da 
rotazioni intorno all'asse $z$. Possiamo infatti considerare la funzione presa 
come esempio prima: 
\begin{equation*}
	f(x, y) = x^2 + y^2 = g(\lVert (x, y) \rVert) \quad \text{con} \;\; g(r) = 
    r^2
\end{equation*}
Il grafico come abbiamo visto è una rotazione intorno all'asse $z$ di una 
parabola. L'equazione della parabola infatti risiede proprio in $g(r) = r^2$. 
È infatti questo il grafico che "ruota".

Se prendiamo un'altra funzione, tipo $g(r) = 1 -r$ e dove quindi:
\begin{equation*}
	f(x, y) = g(\lVert x, y \rVert) = 1 - \lVert x, y \rVert = 1 - \sqrt{x^2 + 
    y^2}
\end{equation*}
Il grafico viso nella forma completa sembra complesso da disegnare, ma essendo 
questa una funzione radiale ci basta osservare la funzione $g$, disegnare il 
suo grafico e farlo ruotare intorno all'asse $z$. Il grafico risulta infatti un 
cono. %(FARE GRAFICO)

\dfn{
	Si definisce \textbf{funzione affine} una funzione nella forma:
	\begin{equation*}
		f: \mathbb{R}^2 \to \mathbb{R} \qquad f(x, y) = ax + by + c \;\; 
        \text{con}\;\; a, b, c \in \mathbb{R}
	\end{equation*}
} 
Il grafico di queste funzioni risulta essere un piano in $\mathbb{R}^3$:
\begin{equation*}
	\text{Graf}(f) = \{(x, y, ax + by + c) | (x, y) \in \mathbb{R}^2\}
\end{equation*}
Prendiamo come esempio la funzione $f(x, y) = -y$: se la intersechiamo con il 
piano $\pi = \{(0, y, z) \; | \; y, z \in \mathbb{R}\}$ otteniamo un grafico 
del tipo:
\begin{equation*}
	\text{Graf}(f) \medcap \pi = \{(0, y, -y) | y \in \mathbb{R}\}
\end{equation*}
Che risulta un sempilce $z = -y$. Essendo che non dipende da $x$ possiamo 
intersecare tale grafico con quealsisi piano in cui la coordinata $x$ abbia un 
valore fissato. Ne cosegue che il grafico completo si ottiene traslando lungo 
l'asse $x$ la retta $z = -y$. %(FARE GRAFICO)

\dfn{
	Si definisce \textbf{funzione cilindrica} una funzione in due variabili che 
    dipende da solo una delle due:
	\begin{equation*}
		f(x, y) = h(y) \qquad \text{oppure} \qquad f(x, y) = g(x)
	\end{equation*}
	Con $h$ e $g$ opportune.
}
Il grafico di queste funzioni si ottiene disegnando la funzione $z = h(y)$ (o 
nel caso $z = g(x)$) e successivamente traslando tale grafico sull'asse da cui 
non dipende la funzione. Per esempio la funzione presa prima in cosiderazione 
$f(x, y) = -y$ è una funzione cilindrica e si ottiene appunto tracciando la 
retta $z = -y$ e translado tale retta sull'asse $x$, cioè quello da cui non 
dipende la funzione. %(FARE GRAFICO)

Il fatto di traslare sull'asse da cui non dipende la funzione è semplicemente 
dato dal fatto che in $\mathbb{R}^3$ una grafico del tipo $\text{Graf}(f) = 
\{(x, y, h(y)) \;|\; x, y \in \mathbb{R}\}$ non impone nessun vincolo sul 
paramentro $x$, ne consegue che vale per tutti i suoi valori. Non siamo 
infatti constretti a disegnare tale funzione in $x = 0$, ma possiamo 
disegnarla per un qualsiasi valore di $x$ e poi traslare tutto il grafico 
lungo l'asse.

\subsection{Continuità funzioni scalari}
\dfn{
	Data una funzione $f: A \to \mathbb{R}$ con $A \subseteq \mathbb{R}^n$ e un 
    punto $x_0 \in \mathbb{A}$, si dice che $f$ è \textbf{continua in 
    $\mathbf{x_0}$} se:
	\begin{equation*}
		\forall (x_k)_{k \in \mathbb{N}} \subseteq A \quad (\text{cioè di punti 
        in } A)
	\end{equation*}
	vale:
	\begin{equation*}
		x_k \xrightarrow[k \to +\infty]{} x_0 \implies f(x_k) \xrightarrow[k 
        \to +\infty]{} f(x_0)
	\end{equation*}
	Oppure equivalentemente: $f$ è continua in $x_0 \in A$ se: 
	\begin{equation*}
		\forall \epsilon > 0, \exists \delta > 0 :
		\begin{cases}
			x \in A\\
			x \in \mathcal{B}(a, \delta)
		\end{cases}
		\implies | f(x) - f(x_0) | < \epsilon
	\end{equation*}
	Dove $x \in B(x_0, \delta)$ è il disco di centro $x_0$ e raggio $\delta$.
}
\imp{
	Tutte le funzioni "elementari" sono \textbf{continue} nei loro domini.
}
Una funzione quindi del tipo
\begin{equation*}
	f(x, y) = \dfrac{\ln(y -x^2)}{\sqrt{1+\sin^2(xy)}}
\end{equation*}
è continua nel suo dominio, cioè:
\begin{equation*}
	\text{Dom}(f) = \{(x, y) \in \mathbb{R}^2 \;|\; y - x^2 > 0\}
\end{equation*}

\subsection{Insieme di livello}
\dfn{
	Dato $A \subseteq \mathbb{R}^n$, $f: A \to \mathbb{R}$ e $b \in 
    \mathbb{R}$ si definisce \textbf{insieme di livello}:
	\begin{equation*}
		L_b = \{x \in A \;|\; f(x) = b\} = f^{-1}(b)
	\end{equation*}
	$f^{-1}(b)$ è la \textit{controimmagine} di $b$. Si noti che la 
    controimmagine non richiede che la funzione sia invertibile perché appunto 
    è l'insime di tutti i punti che presi dalla funzione restituiscono $b$. Se 
    la funzione fosse invertibile questo insieme sarebbe composto da un 
    elemento, cosa che però non è richiesta.
}
Gli insiemi di livello vengono largamente usati nelle cartine geografiche in 
quanto rappresenta una linea lungo la quale l'altidudine rimane costante. 

Facciamo un esempio in $\mathbb{R}^2$: Prendiamo la funzione $f: \mathbb{R}^2 
\to \mathbb{R}$ definita come $f(x, y) = x^2 + y^2$. Proviamo a calcolare 
qualche insieme di livello:
\begin{enumerate}
	\item Se prendiamo come numero $b < 0$ notiamo che l'insieme di livello 
        risulta vuoto:
		\begin{equation*}
			L_b = \{x \in \mathbb{R}^2 \;|\; x^2 + y^2 = b\} = \{x \in 
            \mathbb{R}^2 \;|\; x^2 + y^2 < 0\} = \emptyset
		\end{equation*}
		Questo perché non esiste nessun vettore in $\mathbb{R}^2$ che soddisfi 
        l'equazione $x^2 + y^2 < 0$.
	
	\item Se prendiamo invece come numero $b = 0$ l'insieme di livello risulta:
		\begin{equation*}
			L_b = \{x \in \mathbb{R}^2 \;|\; x^2 + y^2 = 0\} = \{(0, 0)\}
		\end{equation*}
		In quanto $x^2 + y^2 = 0 \iff (x, y) = (0, 0)$.

	\item Se prendiamo invece come numero $b > 0$ l'insieme di livello risulta:
		\begin{equation*}
			L_b = \{x \in \mathbb{R}^2 \;|\; x^2 + y^2 = b\}
		\end{equation*}
		L'equazione $x^2 + y^2 = b$ descrive una circonferenza di raggio 
        $\sqrt{b}$. Possiamo osservare la funzione $f$ "dall'alto" e notare che 
        su queste circonferenze la funzione è costante. È come se tagliassimo 
        con un piano parallelo al piao $z = 0$ la funzione. %(FARE GRAFICO)
\end{enumerate}

\subsection{Curve parametrizzate}
\dfn{
	Una curva parametrizzata è una funzione $f: \mathbb{R} \to \mathbb{R}^n$ 
    definita come:
	\begin{equation*}
		t \mapsto r(t) = (r_1(t), \cdots, r_n(t))
	\end{equation*}
}
Sono quindi funzioni che prendono uno scalare e restituiscono un vettore. Un 
esempio protrebbe essere una legge orari in fisica:
\begin{equation*}
	r(t) = (x_0, y_0) + t(v_1, v_2)
\end{equation*}
Quest'ultima infatti, preso il tempo che è uno scalare, ci restituisce un 
vettore in $\mathbb{R}^2$ rappresena una posizione. Scritta nella foma della 
definzione verebbe:
\begin{equation*}
	t \mapsto r(t) = (r_1(t), r_2(t)) = (x_0 + tv_1, y_0 + tv_2)
\end{equation*}
Un ulteriore esempio potrebbe essere la cura:
\begin{equation*}
	r(t) = (\cos(t), \sin(t))
\end{equation*}
Notiamo che essa descrive una circonferenza, ma anche la seguente descrive la 
stessa circonferenza:
\begin{equation*}
	f(t) = (\cos(t^3), \sin(t^3))
\end{equation*}
La differenza è che percorre la circonferenza in maniera diversa. Come 
formalizziamo questa diversità? Con il concetto di velocità di una curva.
